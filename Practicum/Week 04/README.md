# Задачи за методи, аргумента this, класове, модификатори за достъп и капсулация

### Задача 1: Клас за рационални числа (Fraction)

Да се създаде клас `Fraction`, който представлява рационално число (обикновена дроб). Класът трябва да съдържа две член данни - `numerator` (числител) и `denominator` (знаменател), както и следните методи:

- `double value();`
- `void add(Fraction &other);`
- `void subtract(Fraction &other);`
- `void divide(Fraction &other);`
- `void mult(Fraction &other);`
- `void reverse();`
- `bool compare(Fraction &other);`
- `void print(); // Принтира дробта с дробна черта в конзолата`
- `void reduce();`

Да се имплементират getter-и и setter-и за полетата `числител` и `знаменател`
Да се вземе предвид константността на методите и техните аргументи(Можете да добавяте const в дадените дефиниции). Да се съобрази какви модификатори за достъп трябва да имат методите и член данните.

**Ограничения:**

- Знаменателя на една дроб е число различно от нула.

##### Можете да използвате файла main_task1.cpp за да си проверите решението

---
### Задача 2: Клас за ученик (Student)

Да се създаде клас `Student`, съдържащ данни за даден ученик (име, номер в класа, оцените по пет предмета). Да се създаде метод, който:

- Прочита данните на ученик от стандартния вход
- Извежда данните на ученик на стандартния изход
- Намира средния успех на ученик
- Връща стойността на член-данна от класа (селектори)
- Променя стойността на член-данна от класа (мутатори)
- Сравнява средния успех на ученика с друг, подаден като аргумент

Член-данните трябва да са капсулирани по подходящ начин и да се достъпват само през дефинираните методи. Демонстрацията на работата с класа трябва да се извърши чрез подходяща програма.

**Ограничения:**

- Оценките на ученик са числа в интервала `[2.00, 6.00]`

---
### Задача 3: Клас за клас в училище (Class)

Да се създаде клас `Class`, който представя клас в училище. Предполагаме, че всеки клас има най-много 20 ученика от тип `Student`. Да се имплементират методи за:

- Изход на информацията за класа
- Добавяне на ученик в класа
- Премахване на ученик от класа (по номер)
- Изчисляване на средния успех в класа
- Сравняване на средния успех на класа с друг клас, подаден като аргумент
- Връщане на студент като резултат, по подаден номер в класа

**Ограничения:**

- В един клас не може да има повече от 1 ученик с даден номер.
- В един клас не може да има повече от 20 ученика.
